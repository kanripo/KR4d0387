# -*- mode: mandoku-view; -*-
#+TITLE: 蛟峯文集
#+DATE: 2015-08-25 00:07:06.109502
#+PROPERTY: ID KR4d0387
#+PROPERTY: BASEEDITION WYG    
#+PROPERTY: JUAN 外集卷四
<pb:KR4d0387_WYG_012-1a>¶
欽定四庫全書¶
　山房先生外集巻四　　　宋　方中　續輯¶
　　賀山房先生得孫　　　　　　　方士夔¶
晚節歸來緑野堂傳家衣鉢付諸郎喜存千載古罍洗¶
初聽九苞雛鳯凰春早桐枝新擢秀日長棣蕚賸流芳¶
公家好事聨翩在首寄篇詩冩弄璋¶
　　賀山房先生得宣命　　　　　　盧可庵¶
自從驄馬到清溪净洗江山絶㸃埃霜月髙擎隨地轉¶
<pb:KR4d0387_WYG_012-1b>¶
春風吹喜自天來皇華禮遣榮花縣宣命恩濃出栢䑓¶
海内蒼生望霖雨廟堂正要棟梁材¶
　　贈山房先生得宣命　　　　　　何昭徳¶
飛鳯翩翩下九閽先生出處重斯文不將鐘鼎易朱紱¶
要老桐山守白雲處士一生純是晋逸民千古尚為殷¶
皇家恩意如天大定把三峰乞與君¶
　　賀山房先生入新居　　　　　　方一夔¶
紫陽從西來孤峰望吳越自昔有佳人髙蹈造理窟雉¶
<pb:KR4d0387_WYG_012-2a>¶
山走其下清淑鬰未發吾宗紫陽民秀挺鸞鳯骨家學¶
印大程南北斗柄揭爾來卜新居佳氣渺葱鬰天香生¶
桂蘭野性老薇蕨嬉戯獨樂園翛然立清絶我來坐庭¶
隅幽草澹風月圗書有真趣為指掌中訣¶
　　奉謝山房先生　　　　　　古杭趙春洲¶
驛騎臨門意澹然肯將鐘鼎換林泉碧雲遥望半千里¶
白髪驚嗟十五年鴈挾西風歸楚塞潮隨暮雨泪吳天¶
拙吟不是公題品安得山人姓字傳¶
<pb:KR4d0387_WYG_012-2b>¶
　　石峽書院山房先生碑像賛¶
金舂玉應絶學是續𣲖宗紫陽規循白鹿以身衞道障¶
川回瀾大節無虧進退可觀¶
　　輓山房先生　　　　　　　　　何夢桂¶
東壁無光夜隕星為公痛哭淚沾襟才髙不竟平生志¶
身死空留萬古心聽曲誰能歌白雪知音徒擬鑄黄金¶
傷嗟遲暮邅吾道恨不相從九地深¶
　　又¶
<pb:KR4d0387_WYG_012-3a>¶
病入膏肓藥砭難綿綿相憶勸加飡擊姦曾籍青萍劒¶
報德慚無白玉盤樹檟未成年歳暮枯桑猶在海風寒¶
平生書至将盈箧泪洒長箋不忍看¶
　　祭山房先生文¶
士生天地間要不偶然葢有數存其盛衰關乎時運消¶
長係乎斯文是皆非人之所能為而委命於天者為之¶
吾固嘗歴數一代之人物上下十數年間凋謝殆盡而¶
奄奄如木之遭霜落落如星之向晨豈果時之不齊而斯¶
<pb:KR4d0387_WYG_012-3b>¶
文将至於夷泯鄉之碩徳偉望今幾何人如吾山房先¶
生者才有用而位不大學未盡試而志不克伸謇迍逥¶
乎吾道而重以多故之憂殷雞呼起起而偶值夫龍蛇¶
之厄辰天之降䘮吾是以傷夫折足之麟追維曩昔毎¶
握手論議至於書問之相聞惟長吁太息為之蒿目而¶
眉顰患難相救骨肉弟昆惟氣同而志合故情至而義¶
敦睠兹交道匪直旦暮不知者謂近託乎婚姻今遽如¶
許吾與誰親天不愸遺一老後死者何足與於斯道而¶
<pb:KR4d0387_WYG_012-4a>¶
復嗟夫歳月之流駛世故之驚奔静言寤擗不可重陳¶
疾不及省訃不及奔痼於衰病負咎奚云緘辭絮酒老¶
淚盈襟寄此情血天地鬼神¶
　¶
　¶
　¶
　¶
　¶
<pb:KR4d0387_WYG_012-4b>¶
　¶
　¶
　¶
　¶
　¶
　¶
　¶
　山房先生外集卷四¶
