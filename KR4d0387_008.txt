# -*- mode: mandoku-view; -*-
#+TITLE: 蛟峯文集
#+DATE: 2015-08-25 00:07:06.038120
#+PROPERTY: ID KR4d0387
#+PROPERTY: BASEEDITION WYG    
#+PROPERTY: JUAN 卷八
<pb:KR4d0387_WYG_008-1a>¶
欽定四庫全書¶
　蛟峯文集巻八¶
　　附山房遺文　　　　　宋　方逢振　撰¶
　　瑞粟圖序¶
青溪之近郊有粟一莖而兩穗者三四穗者民若士合¶
辭以慶於長官學正宫大用率諸生以其圖來諗俾予¶
敘其嵗月予曰異哉邑之嘉瑞也昔張君之治漁陽雨¶
暘時若嘉榖生百姓歌之曰張君為政麥穗兩岐載在¶
<pb:KR4d0387_WYG_008-1b>¶
簡冊吏治&KR0177;然有光觀史者誦之而已未嘗得於目擊¶
今粟穗兩岐秀出於素當年盛美復見於兹得非善政¶
感召而然歟民曰續我大命時尹之休士曰大和尹實¶
有之尹不自有歸之太守太守曰於戲非守若尹之力¶
聖君賢相之徳予聞之喜於是乎書以備觀風使者之¶
采録云¶
　　瀟洒集序¶
瀟洒集者復心汪稱隠之吟巻也瀟洒者何吾州名也¶
<pb:KR4d0387_WYG_008-2a>¶
州曷為曰瀟洒文正范公守是州日名之而稱隠取以¶
名其集也稱隠歙人為州學正年妙而工於吟來吾州¶
曾幾何時錦囊已成巨帙訪予臥病中屬之叙其端予¶
曰噫柳柳州以愚自名溪池丘島無往而不愚是邦瀟¶
洒樓亭泉石無往而不瀟洒凡仕於斯歌於斯先後來¶
不知瀟洒幾人矣今又將瀟洒子之詩挾冊讀之大篇¶
淡而不失之枯小篇奇而不流於怪其為人楚楚洒洒¶
可見其中之飛雪層氷矣是則稱隠之詩又不專以吾¶
<pb:KR4d0387_WYG_008-2b>¶
州得名也雖然先賢所謂瀟洒者山水云乎哉子陵一¶
絲之風凛凛千古吾州之得名以此子為正亞博士一¶
等皋比得分半席以講授餘閒率冠者五六童子六七¶
徜徉乎逝川之水涵咏乎舞雩之風蟬蛻而春融籟鳴¶
而機動即其鳶飛魚躍體認其活潑潑者悠然思超然¶
覽心領而躬行之是則吾之所謂瀟洒者也子其勉之¶
　　揚州盛恕齋吟藳序¶
杜少陵昔與李太白髙書記遊時衞八處士年最妙呼¶
<pb:KR4d0387_WYG_008-3a>¶
為小友後二十年少陵有詩贈之曰少壯能幾時鬢髪¶
各已蒼又曰訪舊半為鬼驚呼熱中腸前輩羇窮流落¶
之餘不遺故舊如此予少從軍淮海時盛君之年妙之¶
又妙予且未得友之矧敢小越二十有五年以吟藳索¶
予於萬山深處屬之敘追省舊遊恍若隔世斯可見少¶
而壯壯而老曾日月之幾何而天地不能以一瞬也噫¶
予衰久矣蓋自辛未放還抱痼疾臥空山垂盡無幾平¶
生往事不復夢見壁上龍蛇化為塵土江流浩浩逝者¶
<pb:KR4d0387_WYG_008-3b>¶
如斯然而天機動處元無古今固自有不毁不滅不逝¶
而往者不知於何乎寄栖霞寄於刹瓊花寄於祠道鄉¶
四柏之風操誰與守今吾得是編然後知舞雩之下猶¶
有鏗爾而作超然獨見之吟弄而歸則夫楚山之雲秦¶
淮之水二十四橋之風月始有所寄而不孤子其勉之¶
蔽自三百篇而下本乎六義以觀所感究乎四始以考¶
其成而又探之騷以致其幽博之西晉晚唐以廣其趣¶
然後約之李杜歐蘇以㑹其指歸囊括造物之無盡藏¶
<pb:KR4d0387_WYG_008-4a>¶
者散為太平風露庶幾永與坡後四學士齊名使觀是¶
編者曰此嚴陵方某二十五年前從軍時所不敢小友¶
之者也¶
　　普安寺記¶
佛廬於青溪者凡三十有九而盂粥盆飯則普安為第¶
一予築室讀書清風潭上順流以東三里折而北又五¶
里復折而南峯斷流分有峯隆然起而傴倭以伏若虎¶
踞熊臥横絶二流之㑹以控淳遂蒼藤古木蕭然翳蔽¶
<pb:KR4d0387_WYG_008-4b>¶
而普安刹為翠岩千尺别是人世出林跬步即翕翕熱¶
熱僧遊其間非鐵肝汗脅鮮有不動心者予丙子避地¶
於杭越明年宼平纜舟西上而過之則廬已火於盜但¶
見寒烟斷礎荒草頽垣而已四顧閴其無人旁有室斗¶
大煢然一衲如孤雲野鶴悽其憔悴儼繪像而事之予¶
為之愴然歸舊隠且十年有僧復禮訪予於清風潭上¶
問向所經從則雲棟雪脊奐然一新矣問昔之煢然憔¶
悴造次顛沛於是者誰歟曰禮也問今之輪奐翬飛幻¶
<pb:KR4d0387_WYG_008-5a>¶
出於寒烟荒草者誰歟曰禮也禮率其徒撙節粥飯苦¶
心殫力以濟登兹鐘樓藏宇創於庚辰佛殿法堂建於¶
癸未僧舍兩廡㕑庫成於丙戌禮之來求以記嵗月云¶
爾予嘉其流離困踣不忘所事堅忍強耐以復厥初於¶
是喟然嘆曰凡物廢興成敗不可得而知也天髙地下¶
往古來今一興一仆一起一滅消而長長而消相尋於¶
無窮此豈可得而知哉蓋自有不以興仆起滅消長而¶
為之消長者則存乎人¶
<pb:KR4d0387_WYG_008-5b>¶
　　靜樂先生祠堂碑¶
淳安縣常樂鄉上貴寺靜樂祠堂者唐處士靜樂先生¶
方公聚徒授業之所也先生生於唐末以節義自髙唐¶
亡恥非所事持峻行不屈五代之吳越錢氏招之不往¶
遯於深山讀書講道以終老焉昔宋咸淳明堂詔書求¶
歴代忠臣烈士有功於民者令州縣嵗時祭祠時知縣¶
事承議郎應應偶發錢一千緡下本寺助造佛廬就其¶
中為先生祠從衆請也越數年國家更代宇宙且運而¶
<pb:KR4d0387_WYG_008-6a>¶
往獨前代名人遺迹不許廢墜先生之祠如故嗚呼先¶
生之道與天地相為久長豈特子若孫世守之邦人士¶
聞先生之風凛凛如生亦足以為勸¶
　　王道以徳義生民賦¶
王立民命道於福基念本根之係此即徳義以生之坦¶
然至正之彞理皆日用推此可遵之實人遂春熙聖人¶
出而胎一世之春天理乃夀羣黎之地惟寛平正大事¶
事無擾故涵育渾融元元咸遂王維知此宵旰之念在¶
<pb:KR4d0387_WYG_008-6b>¶
斯民道豈他哉徳義之中有生意觀夫洪範其建騶虞¶
以成無反無側以修以明非屑屑以力假非區區於利¶
征萬端皆正此洪範之攸建纎芥不仁豈騶虞之大成¶
此王者能自得師孰是顧所行之本要先為益俾遂莫¶
不夀之情生者可養期無憾烏可以不厚欲惟和種豈¶
容於罔克有大孕育無窮保息尊以不傷是即罔砥懋¶
而欲並(闕/)　無禹拯觀彌滿天下民所蒙福見胚胎春¶
意義之與徳者𦕈以飭修之始莫匪常行納夫人心歸¶
<pb:KR4d0387_WYG_008-7a>¶
悅之中疇非允殖大抵一毫悖理此豈粹王之道萬宇¶
皆春莫非吾道之功故仁夀多在帝治醇醲之際而糜¶
爛每基於伯圖功利之中王乃綱審其執貫民所同極¶
予遵而汝免短凶之咎仁我行而爾無鄙夭之風使王¶
民之皞皞如是見道之生生不窮情本欲安事自商湯¶
之制典因以任教由成后之通是道也在商為極惟以¶
用康於夏曰中形而允治春風惟政之徳時雨行師之¶
義用能蘇怨徯之困漿食西北拯瘠捐之命蠶桑兖冀¶
<pb:KR4d0387_WYG_008-7b>¶
奈千載以來亦幾斯道之泯幸一王者作而受更生之¶
賜如或戛沈其命當不任刑儻令念爾推肌勿交征利¶
嘗論衆形皆有弊理獨不朽壞證茍弗除脉終未蘇胡¶
乃括田非義也忍矣膏腴之奪科斂薄徳也傷哉疲弊¶
之敷曾不曰怨已滿腹剥將及膚不去斯二者使承蘇¶
也則生之一脉殆將斬乎當令化致豳原夀一農夫之¶
必介仁先政邑餒宜老者之無噫滅義非可怒曷怒商¶
頑敗徳不必誅曷誅苗蠢衆芳同植育則兼育一物獨¶
<pb:KR4d0387_WYG_008-8a>¶
枯忍與不忍王者若曰順吾徳義者則施以春生之惠¶
梗吾徳義者則示以秋殺之威道宜兩盡噫陶物以古¶
冶固善胚腪醫國用盜臣反滋殘忍毋管晏術行斬民¶
命於筭筴毋孔桑利折朘民脂於平準否則遏絶生意¶
小人未去皆足為吾民之巨蠧焉斯道奚其能盡¶
　　冠二子說¶
冠義曰凡人之所以為人者禮義也禮義之始在於正¶
容體齊顔色順辭令容體正顔色齊辭令順而後禮義¶
<pb:KR4d0387_WYG_008-8b>¶
備以正君臣親父子和長幼君臣正父子親長幼和而¶
後禮義立故冠而後服備服備而後容體正顔色齊辭¶
令順故曰冠者禮之始也¶
　冠義一篇首及禮義而不先之以冠禮義備可矣未¶
　也必禮義立然後始及於冠冠其可以不重乎冠者¶
　大人之服古者二十而冠十九而下皆得為童子一¶
　服大人之服則與童子辭矣安得不重之哉人之所¶
　以異於禽獸者以其有禮義也男子生能飲食教之¶
<pb:KR4d0387_WYG_008-9a>¶
　右手能言教之唯諾六嵗教之數與方名七嵗教之¶
　能别八嵗教之能讓十嵗學幼儀十三學誦成童學¶
　舞射御其為教不離乎容體顔色辭令之間以常情¶
　觀之正容體齊顔色順辭令初無甚髙難行今自能¶
　食能言至於由小學而大學嵗月若是其久工夫若¶
　是其深豈徒苦其心志哉蓋大人之坯樸已造於此¶
　容體正顔色齊辭令順至於禮義始備以之正君臣¶
　而君臣可正以之親父子而父子可親以之和長幼¶
<pb:KR4d0387_WYG_008-9b>¶
　而長幼可和至於禮義立矣然後加之大人之服故¶
　曰冠而后服備其與童子異也然所以異於童子者¶
　軀殻云乎哉蓋必有事既冠以往三十而有室則將¶
　有父道焉四十而莅官則將有君道焉生乎吾後者¶
　先吾則將有兄長之道焉回視二十以前所學何學¶
　則當惕然警悱然發痛自督厲曰正容體容體果正¶
　歟齊顔色顔色果齊歟順辭令辭令果順歟必能盡¶
　乎為人子而後可以為人父能盡乎為人臣而後可¶
<pb:KR4d0387_WYG_008-10a>¶
　以為人君能盡乎為人幼而後可以為人長所謂大¶
　人之事者蓋如此曽子自少而壯壯而老一生涵養¶
　工夫見於動容貌正顔色出辭氣三事直至全而歸¶
　之方知免夫善乎士冠禮三加之祝曰棄爾幼志又¶
　曰介爾夀考曰敬爾威儀又曰慎爾黄耉人生之嵗¶
　月易老天下之義理無窮髫齔習之有餘頭白行之¶
　不足古人於加冠之始不得不致丁寧告戒之意蓋¶
　終身大人之學方自此發軔故又終之曰冠者禮之¶
<pb:KR4d0387_WYG_008-10b>¶
　始也後世冠禮廢童子與先生並行遜讓之節既不¶
　防閑於幼穉之時修治之方又不謹嚴於行冠之始¶
　此人才所以難成而教道所以戛戛乎難入愚重有¶
　感焉故於二子之冠繹其大義而申言之　正容體¶
　(持已處要端儼以守/之使内賊無自而起)齊顔色(接物時要矜莊以莅/之使外賊無自而入)順¶
　辭令(出辭氣時要審以發守如惡言不出忿言不反/出必顧行重必然諾大學曰言悖而出亦悖而)¶
　(入即此便/是不順)　弩有機謹而後發知動知微者其為機¶
　乎和孫名汝曰機字汝可度　户有樞運則不蠧知¶
<pb:KR4d0387_WYG_008-11a>¶
　闔知闢者其為樞乎良孫名汝曰樞字汝可達¶
　　遣禮往項氏書¶
某端拜申禀某惟至敬無文大圭不琢大羮不和件列¶
長儀非古者是用盡芟蘩蕪而一致情悃惟髙明先之¶
以察某切謂婚姻人道之始禮之本也易之咸詩之時¶
禮之醮且命所以重本謹始也嫁女之家三夜不息燭¶
思相離也取婦之家三日不舉樂以著代也古人致嚴¶
之婚禮蓋如此顧今天地變人道缺綱常之寄在吾黨¶
<pb:KR4d0387_WYG_008-11b>¶
所以立斯道者亦有仁義而已矣共惟親家令聞在躬¶
而惇善積之本義方篤教而開徳潤之基寒緒之於華¶
宗以世俗論齊大豈偶而純誠厚徳所尚則同此門牆¶
之所以下取而蛟峯所以托之子女也某亦既送姪女¶
出就車雖以其未克羞蘋藻為憂然既獲執棗栗以見¶
云乎不喜薄禮將敬采菲斯榮心之精微言不能盡伏¶
乞台照¶
　　峽中和卜彥才韻¶
<pb:KR4d0387_WYG_008-12a>¶
尹躬樂不在耕莘樂在明明以及民貪㸔回頭多應錯¶
偶聞變色始知真聖賢氣象心為大天地根萌人是仁¶
認著濂溪牕草意自家胸次一般春¶
　　峽塾講中庸第二章詩¶
滔滔逝者若斯夫不有耆儒孰共扶昭掲五條皆達道¶
由來一本不殊途聖賢奥義難窮盡老筆名言妙寫模¶
我欲研硃同㸃易先生肯位此中無¶
　　次盧月山賀建造韻¶
<pb:KR4d0387_WYG_008-12b>¶
轍雪營巢近嵗除樵奴溪友落成初卜隣喜有玉川子¶
作計&KR0184;為陶隠居架上多儲韓杜巻案頭不著老莊書¶
乾坤自有闗心事非是幽人偏愛廬(山房歸隠卜築清/風潭上與賚爵盧)¶
(氏之居直一葦之隔爾故/詩云卜隣喜有玉川子也)¶
　　至元廿四年十一月二十日得宣命詣朝可菴有¶
　　詩不敢當次韻以謝¶
雪棹殷勤泛剡溪吟香為拂案頭埃老軀久已乞骸去¶
瘦骨應難入畫來但願東皇憐病瘦早從西華覓雲臺¶
<pb:KR4d0387_WYG_008-13a>¶
當年自是渠無分明主何曾棄不才¶
抱琴來㑹錦沙溪音響能清一世埃不學晉人反招隠¶
頗知陶令欲歸來羨君雪裏騎驢興哀我年前戲馬臺¶
留取老翁看雲月乾坤撐拓賴奇才¶
　　風潭精舍月夜偶成(先生山房/之號本此)¶
茅屋三間一塢雲此窩真足養吾神不知逐鹿斷蛇手¶
但見落花啼鳥春石几梅瓶添水活地爐茶鼎煮泉新¶
古今天地何窮盡愧我其間作散人¶
<pb:KR4d0387_WYG_008-13b>¶
　　挽諫坡居士¶
諫議村中一布衾幽潛兩事最堪稱瘞骸鬼結來生草¶
削髪僧然後夜燈螭篆淒涼嗟老鈍薤章嗚咽動親朋¶
羨公有子能如此多少英雄呌不譍¶
　　贈相士葉秋月¶
麻衣道眼明如月學士神仙帶不來天上貴人若相問¶
只消三字畫爐灰¶
　　江湖穏處(於潛/寺僧)¶
<pb:KR4d0387_WYG_008-14a>¶
此舟無物本來虛萬斛清香只有詩昨夜潮頭髙幾丈¶
老僧睡著不曽知¶
　　贈山屋相士¶
我有一部相法在無言處顱欲圓趾欲方耳欲聰目欲¶
明鼻孔欲别香臭其形肖者為上相目重瞳以迄於今¶
睿者秀者髙年者孤幼者顛連無告者不知相中幾千¶
萬萬矣惟不肖者不入相我昨日病期汝明發來當相¶
傳授如期汝果至是或可教與之詩曰圓顱方趾具仁¶
<pb:KR4d0387_WYG_008-14b>¶
端性體由來只一般若見裏頭腔子黒相書已作死人¶
看汝持是法以往十希八九矣¶
　　悼亡祕書¶
翠華東南來奎聚屬吳域分王百餘年靈光赫天徳龍¶
文發南源圖書粲東壁誰拆天罅開猝忽正氣泄剖藏¶
發金櫃抉藴破石室籖怕逐汗牛至珍去遐絶我欲然¶
藜人四庫亦赤立細人慕所愛但嗟珠玉翼君子為道¶
謀惟憂孔孟北風氣日已趨南強變金革周禮吾能言¶
<pb:KR4d0387_WYG_008-15a>¶
欲徵恐無籍落落星向晨後生當努力¶
　　毛伯玉以六月廿七日來訪是年天不雨梅亢熱¶
　　異常書數韻述懷且以贈之¶
伯玉不我過過我必六月老天雨不梅五行一乃絶亢¶
離單用事赤烏赤如血人寰何辠辜幾欲炮烙殺左手¶
觧衣襟右手不停箑脫帽無奈何而况可腰折西望禽¶
鬼焦東望金魚涸前山牛眠洿亦復如火發相攜將安¶
之只合坐論說伯玉老先輩家傳洞林訣談辯管郭雄¶
<pb:KR4d0387_WYG_008-15b>¶
五鬼皆避易借君鐵柱杖蹴踏六月雪為我買雪山斵¶
氷作天穴¶
　　庚寅人日雨夕大雷電激而成雹陽專而陰不勝¶
　　寒反為燠復雷雹大雨彌旬燠極而霰繼以大雪¶
　　三日深山盈丈自人日至晦凡二十三日雨雹霰¶
　　雪農民告苦為二十韻以記之¶
龍馬交戰相長雄一勝一負互始終二氣脅擊威力窮¶
凝氷迸出焦火中跳丸飛砲怒打空一夜白盡千頭峯¶
<pb:KR4d0387_WYG_008-16a>¶
頃田十萬銀裹封東皇未肯開冶鎔山眩水晃人滅蹤¶
癡猿凍鶴驚折松鄰雞失旦僧懶鐘昏曉不辨天地聾¶
鹽虎坐險終陷凶獰獅見日空眼紅書生徑臥身龍鍾¶
諷諫不到齊王宫灞陵無驢句不工萬象醜怪難形容¶
我聞古語盈尺豐今深一丈愁殺農欲將此意問天公¶
天公髙髙髙幾重¶
　　翰林將指下學峽賔聲叟為諸友先雨雪載途民¶
　　亦勞止一詩懷之¶
<pb:KR4d0387_WYG_008-16b>¶
空山雪片大如盤有客逺在孤館眠翰林喝馬不到地¶
白帝叱馭親行鞭疾驅滕六笞飛㢘六花急舞狂且顛¶
玊皇香案口讀宣深衣大帶依然仙東里先生履欲穿¶
濕透布襪枵囊纒髙談雄辯罏亭邊不有義意誰肯前¶
陽羨山中春信傳兩驂已發垂虹鞭諸君急棹山陰船¶
子猷逸興今翻然¶
　　茶具一贄鮮于伯機¶
惠山天下第一泉陽羨百草不敢先二絶獨與端石便¶
<pb:KR4d0387_WYG_008-17a>¶
不受翠鐵黄金煎古來風韻擅玉川日髙丈五猶打眠¶
山中舊事今不然石銚不在坡爐塼伯機卓犖美少年¶
好官不做自取㢘床頭月俸無一錢手續陸羽經二篇¶
我有片石出古端斤師斵成無脚鐺為君置之書几邊¶
自汲活水烹新烟不待七碗肌骨仙飛去玉皇香案前¶
天公髙髙望眼穿百姓墮落深深淵無人敢說江南天¶
　　示湖田菴僧(湖田菴乃耐/軒先生墓所)¶
千里渇驥奔横川萬松滴翠蜿蜒盤我來廬墓分一龕¶
<pb:KR4d0387_WYG_008-17b>¶
紙窓揺動卓錫泉鑄鐘&KR3021;鼓買祭田雲冠雪衲聊結緣¶
崑崙石壁蛟龍淵呵禁守護靈物專六根五藴洗不蠲¶
山鬼不肯降太顛内熱正坐飢火煎睡蛇滅盡方安眠¶
君不見溈山禪剛把鐵牛鼻孔穿犯人禾稼痛撻鞭常¶
見迥迥在我前又不見髙公嵬天遣妖魔下玉軿試我¶
楞壁堅不知死灰無復燃我遊諸方三十年出入無界¶
叅人天不羨翬飛紺碧捐金錢不羨髙堂㑹食羅大千¶
只羨當年開山祖師賢¶
<pb:KR4d0387_WYG_008-18a>¶
　　送姪隆吉作遂安教諭¶
舊時州置文學掾南宫集英大學選英雄壯志必此爭¶
飯囊郡庠奴隸縣今時學籍難登天青山(闕/)　老天厭¶
蟻旋驢磨猶自癡不釋不𤣥良覺窘南州諭缺數百員¶
得即忻忻不得愠他年正録繇此遷視博士員居四緊¶
博士以上梯級危仕至泮宫鑽天令小阮膽大志復狂¶
抜起泥中尤自奮不顧在列嘲好為濫取皋比得家便¶
天上知心愛屋烏尚覺知心相勉勸𢎞文弟子需補員¶
<pb:KR4d0387_WYG_008-18b>¶
徑合翰林集賢院我欲勸子入翰林却恐逺嫁難為情¶
　¶
　¶
　¶
　¶
　¶
　¶
　蛟峯文集巻八¶
